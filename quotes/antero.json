[
    "\".. lada olisi kyll\u00e4 hajonnut kesken matkan. Mutta kun ei ollut lada, oli Pihlstr\u00f6m.\"",
    "\"..katsokaa t\u00e4m\u00e4n nuoren taiturin ooooiiii n\u00e4ittek\u00f6 mink\u00e4 maalin kaveri iskee!? N\u00e4ittek\u00f6 mink\u00e4 maalin kaveri iskee?! Oottaa mailan lapaansa kiekon ja ven\u00e4l\u00e4ispelaajat katsovat kent\u00e4ll\u00e4 ett\u00e4 herranjestas mit\u00e4 siell\u00e4 tapahtui? Granlund ottaa kiekon ottaa l\u00e4tyn mailansa lavalle ja tekee kyll\u00e4 tekee MM-historian yhden hienoimmista maaleista! Ei mit\u00e4\u00e4n muuta voi sanoa! Katsoakaa 19-vuotias nuorukainen sinne l\u00e4tty kiinni ja Konstantin Barulin katsoo, ett\u00e4 taivas varjele mit\u00e4 sielt\u00e4 tulee - sielt\u00e4 tulee maaaaaaaaaali! (Mikael Granlundin ilmaveivimaali v\u00e4lier\u00e4ss\u00e4)\"",
    "\"12 sekuntia peliaikaa ja nyt tulee kyll\u00e4 mieleen, nyt tulee mieleen kyll\u00e4 Masken Karlsonit ja aloitukset suoraan maalin j\u00e4lkeen, nyt varmasti Suomen historian kirjat on luettu.\"",
    "\"3-1, 3-1, 3-1. Sanotaan viel\u00e4 kerran: 3-1 Suomelle\"",
    "\"Aaltonen spurttaa sielt\u00e4 laidasta takatukka hulmuten.\"",
    "\"Aamun mannavellit meniv\u00e4t kyll\u00e4 Jansonilta v\u00e4\u00e4r\u00e4\u00e4n kurkkuun!\"",
    "\"Ai jai, ai jai, hirve\u00e4lt\u00e4 n\u00e4ytt\u00e4\u00e4. Ja voi Luoja, voi Luoja paratkoon. (Mertaranta Suomi-Unkari jalkapallon MM-karsintaottelussa vuonna 1997 Unkarin tasoitettua pelin aivan viime minuuteilla)\nJa sielt\u00e4 tulee j\u00e4\u00e4lle Saku Koivun nelj\u00e4n miehen sekakentt\u00e4... No ei ole kyll\u00e4 mik\u00e4\u00e4n sekakentt\u00e4, on hieno kentt\u00e4..!\"",
    "\"Aikaa on viel\u00e4, aikaa on vaikka rakentaa kes\u00e4m\u00f6kki ja laiturikin.\"",
    "\"Aikaahan on vaikka melkeinp\u00e4, ei nyt ihan omakotitalon rakentamiseen, mutta kuitenkin varaston voi siin\u00e4 rakentaa siin\u00e4 ajassa oikeen kevyesti.\"",
    "\"Ajassa 48.53 Suomi tulee maalin p\u00e4\u00e4h\u00e4n. Ja n\u00e4in Jere Lehtinen siell\u00e4 sorvaa sitten t\u00e4m\u00e4n seuraavan ilolaulun. Jokatapauksessa, nyt on sitten yht'\u00e4kki\u00e4 punakone sitten aivan p\u00e4\u00e4 painuksissa.\"",
    "\"Alkaa olla Kanadan vaahteranlehtimiehillekin selv\u00e4\u00e4, ett\u00e4 t\u00e4ss\u00e4 on nyt tulossa sellainen tilanne, ett\u00e4 joukkue j\u00e4\u00e4 ilman mitalia.\"",
    "\"Andrewhan on oikea rangaistusseppo, kolmatta kertaa rangaistusaitioon t\u00e4ss\u00e4 ottelussa.\"",
    "\"Anssi Salmela katsoo siin\u00e4, ett\u00e4 'Eip\u00e4 ollut l\u00e4hell\u00e4k\u00e4\u00e4n'.\"",
    "\"Armotonta py\u00f6rityst\u00e4 Slovakian alueella, kun kaikki eiv\u00e4t ole l\u00f6yt\u00e4neet viel\u00e4 edes perille.\"",
    "\"Astronauttina siin\u00e4 Sergei Zinoviev... Tai tarkemmin sanottuna kosmonauttina\"",
    "\"Bergenheim tinttaa Krajicekia niin, ett\u00e4 T\u0161ekki-pelaajan silmiss\u00e4 n\u00e4kyy hetken aikaa koko Heikki Hietamiehen tuotanto.\"",
    "\"Bratislavan hallissa soi Tiputanssi, joka oli muodissa Suomessa joskus 1800-luvulla.\"",
    "\"Brian Burkehan on koonnut Yhdysvaltain joukkueen niin, ett\u00e4 ik\u00e4miehet on, voisiko sanoa, laitettu terassille.\"",
    "\"Ei j\u00e4\u00e4nyt kuitenkaan Puistolan asemalla vaan j\u00e4i Bratislavan asemalle. (Puistola taklaa ven\u00e4l\u00e4ispelaajaa)\"",
    "\"Ei ole astronautti, ei kosmonautti, vaan tsekkinautti.\"",
    "\"Ei ole en\u00e4\u00e4 Kekkonen, Kekkonen... vaan se on Hiller, Hiller...\"",
    "\"Ei ole kaunista katsottavaa, muttei t\u00e4ss\u00e4 mit\u00e4\u00e4n kauneuspalkintoja jaetakaan\"",
    "\"Ei se huono esitys ollut Malkiniltakaan. Sill\u00e4 voisi p\u00e4\u00e4st\u00e4 jopa Suomenlinnan kes\u00e4teatteriin, tosin vain sivurooliin.\"",
    "\"Ei se ole ainakaan maali, koska Lehtonen on kuin muuri.\"",
    "\"Ei siin\u00e4 auta se kuuluisa Erkkik\u00e4\u00e4n - jota en muuten ole todellisuudessa ikip\u00e4ivin\u00e4 edes tavannut. Olisi mielenkiintoista tiet\u00e4\u00e4 miss\u00e4 se Erkki lymy\u00e4\u00e4\"",
    "\"Ei tullut valkosipulipatonkia laitettua reppuun laisinkaan (Ranska ei saa ylivoimalla peli\u00e4 py\u00f6rim\u00e4\u00e4n Suomen alueella).\"",
    "\"Ei voi kukaan muu v\u00e4itt\u00e4\u00e4 muuta kuin ett\u00e4 on on se sellainen h\u00e4kki (Granlundin ilmaveivi)\"",
    "\"El\u00e4 sin\u00e4 Antti siin\u00e4 murjota,el\u00e4.\"",
    "\"Emeli taklaa ahterilla Jagria ihan puhtaasti.\"",
    "\"Ensin tuli Mikko Koivu ja sitten kuului tsshhhs. Ja tilanne on 2-1!\"",
    "\"Erkan kuuluisa ruutuvihko, joka on lainattu Vierum\u00e4en ekaluokalta\"",
    "\"Harmin paikka, ett\u00e4 Sein\u00e4joen Maila-Jussien porukka on kasassa t\u00e4lle vuodelle.\"",
    "\"Hellurei ja hell\u00e4t tunteet!\"",
    "\"Herra jesta, mik\u00e4 sy\u00f6tt\u00f6! Onneksi ei mennyt omille! (Suomalaispelaajan poikittaissy\u00f6tt\u00f6)\"",
    "\"Herranen aika mit\u00e4 Filppula tekee!\"",
    "\"Hienoin, ihanin, maistuvin maali!\"",
    "\"Hietanen pit\u00e4\u00e4 kiekon hienosti alueella, nappaaa sen kuin palloilija ik\u00e4\u00e4n.\"",
    "\"Hyv\u00f6nen oli kuin kev\u00e4\u00e4n pilkkikilpailuissa.\"",
    "\"H\u00e4nest\u00e4 tuli vaivaiskoivu. (Eerikki Koivun loukkaannuttua)\"",
    "\"Ilja Kovalchuk katsoo ett\u00e4 mit\u00e4 ihmett\u00e4 siell\u00e4 tapahtuu. Katsopa, Ilja, mit\u00e4 siell\u00e4 tapahtuu. *ja hidastus l\u00e4htee py\u00f6rim\u00e4\u00e4n televisiossa*\"",
    "\"Ilman t\u00e4llaista maalivahtia joukkue ei voi menesty\u00e4 vaikka se t\u00e4n\u00e4\u00e4n h\u00e4visikin. (Suomi - Valko-Ven\u00e4j\u00e4, jonka Suomi voitti 1-0 ja Vitali Koval, joka teki monta uskomatonta torjuntaa)\"",
    "\"Isi on vireess\u00e4!\"",
    "\"Ja Aravirta vet\u00e4\u00e4\"",
    "\"Ja Hagman k\u00e4y puhuttelemassa jokaisen t\u0161ekkipelaajan vuoron per\u00e4\u00e4n, puhuu siell\u00e4 slangia niin, ettei t\u0161ekkipelaaja pysy hereill\u00e4. Tai takavuosien Oulun ajoista Oulun murteella, viel\u00e4 v\u00e4hemm\u00e4n pysyv\u00e4t t\u0161ekit hereill\u00e4.\"",
    "\"Ja Karalahti viime hetkell\u00e4 tulee... Voi herranjestas sent\u00e4\u00e4n, arvatkaapa kuka teki maalin.\"",
    "\"Ja Koivu ly\u00f6 Suomen finaaliin, Koivu ly\u00f6 Suomen finaaliin!\"",
    "\"Ja Koivu on k\u00e4nniss\u00e4. Anteeksi, r\u00e4nniss\u00e4...\"",
    "\"Ja Konstantin Barulin katsoo ett\u00e4 voi luoja - seh\u00e4n menee reppuun se kiekko!\"",
    "\"Ja Konstantin Barulin sanoo ett\u00e4 huhhahhei\"",
    "\"Ja M\u00fcller on siell\u00e4 tarkkana kuin porkkana! Ja siit\u00e4h\u00e4n on oikein laulukin: Oi Robert, oi Robert. (\"",
    "\"Ja NYT TULEE PITK\u00c4 KIEKKO, EIP\u00c4S KUN SEL\u00c4NNE!\"",
    "\"Ja Niklas Hagman iskee sielt\u00e4 kuin RRRAKETTI!\"",
    "\"Ja Niskala t\u00e4r\u00e4ytt\u00e4\u00e4, voisiko sanoa, koko miehisell\u00e4 komeudellaan, niin ett\u00e4 helin\u00e4 vain kuuluu.\"",
    "\"Ja Nummelin odottaa sill\u00e4 uudella, uudella soittimella siell\u00e4 viivalla\"",
    "\"Ja Nummelinin namusy\u00f6tt\u00f6!\"",
    "\"Ja Pronssimitali avaa kautensa.\"",
    "\"Ja Ruotsin puolustajiin ly\u00f6d\u00e4\u00e4n hirve\u00e4\u00e4 painetta t\u00e4ll\u00e4 hetkell\u00e4! Sinne ly\u00f6d\u00e4\u00e4n sellaista painetta, ett\u00e4 kavereiden k\u00e4det t\u00e4risev\u00e4t kuin ensimm\u00e4isill\u00e4 treffeill\u00e4 sill\u00e4 nuorella miehell\u00e4, joka kyseli ett\u00e4 'Joko saa pit\u00e4\u00e4 k\u00e4dest\u00e4, joko saa pit\u00e4\u00e4 k\u00e4dest\u00e4?'\"",
    "\"Ja Sel\u00e4nne on parkkeerannut sinne omalle paikalleen, eik\u00e4 lappu-liisaa n\u00e4y mailla eik\u00e4 halmeilla!\"",
    "\"Ja Sel\u00e4nne. Nyt tarvitaankin t\u00e4t\u00e4 pappojen rauhallisuutta.\"",
    "\"Ja Suomen kapteenille Mikko Koivulle pistet\u00e4\u00e4n avaimet kouraan. Mikko, ty\u00f6nn\u00e4 avain lukkoon, k\u00e4\u00e4nn\u00e4 sit\u00e4 kunnolla ja pist\u00e4 kiekko maaliin! (Suomi-Saksa rankkareissa)\"",
    "\"Ja Timo Jutila yksi maali\"",
    "\"Ja Tuomo Ruutu, kukapa muu, on siell\u00e4 portsarina maalin edess\u00e4 h\u00e4\u00e4r\u00e4\u00e4m\u00e4ss\u00e4.\"",
    "\"Ja Tyson Gay tulee voittooooooon! (Usain Boltin voittaessa ME-tuloksella)\"",
    "\"Ja Viuhkola on, kirjaimellisesti, K\u00e4rpp\u00e4n\u00e4 paikalla.\"",
    "\"Ja Zepp k\u00e4\u00e4nt\u00e4\u00e4 kiekon siit\u00e4 ponttooneillaan.\"",
    "\"Ja ei ole varmaan mik\u00e4\u00e4n yll\u00e4tys, ett\u00e4 siell\u00e4 Jarkko Ruutu taitaa olla alimmaisena.\"",
    "\"Ja eikun siit\u00e4 uudestaan sit\u00e4 kuuluisaa matoa koukkuun ja pilkille, aurinko paistaa ja kelpaa odotella ja katsella ett\u00e4 mit\u00e4 koukkuun tarttuu\"",
    "\"Ja ihankuin n\u00e4kyy, ven\u00e4l\u00e4iskannattajien takapuolet ovat 10 cm ilmassa. (Ven\u00e4j\u00e4n viides maali Kanadaa vastaan)\"",
    "\"Ja jos sit\u00e4 unihiekkaa viel\u00e4 silmiss\u00e4 on - tai korvissa - ei ole kauaa. (Saksa hetki sitten tasoittanut Ruotsia vastaan)\"",
    "\"Ja j\u00e4lleen tolpassa! Laittakaa jo se kiekko h\u00e4kkiin niin saadaan nauttia! (Toinen tolppalaukaus)\"",
    "\"Ja kansalaisilla ruokahalu kasvaa tunnetusti sy\u00f6dess\u00e4. (Suomen toinen maali)\"",
    "\"Ja katsokaa Saku Koivun ilmett\u00e4. H\u00e4n sanoo pojalle, ett\u00e4 poika, kiekko pannaan talteen, kiekko pannaan talteen!.\"",
    "\"Ja katsotaas mik\u00e4 on Ottawan miehen ratkaisu... no seh\u00e4n on MAALI!\"",
    "\"Ja k\u00e4det k\u00e4yv\u00e4t kuin entisell\u00e4 ompelukoneen korjaajalla.\"",
    "\"Ja maalivahti P\u00e4tzold toteaa omilleen Ei n\u00e4y, ei n\u00e4y, ei n\u00e4y.\"",
    "\"Ja muistetaan se, ett\u00e4 ensin siis kolme vet\u00e4j\u00e4\u00e4 ja sitten se on kerrasta poikki, kuin entisell\u00e4 tyt\u00f6ll\u00e4, sanon suoraan sen. (Suomi-Saksa rankkareissa)\"",
    "\"Ja muun muassa Rob Blake kertoi jossain haastattelussa, ett\u00e4 Olli Jokisen lempinimi ei suinkaan Los Angelesissa ole P\u00e4\u00e4llikk\u00f6, vaan Kurpitsap\u00e4\u00e4.\"",
    "\"Ja niinkuin n\u00e4kyy, siell\u00e4 on koko ven\u00e4l\u00e4isorkestra paikalla. T\u00e4ss\u00e4 on kysymyksess\u00e4 niinsanottu Bolshoi-teatterin ensimm\u00e4isen er\u00e4n esitys, jossa p\u00e4\u00e4osia esitt\u00e4\u00e4 Suomen joukkueesta Leo Komarov, ja sivuosissa ovat Zaripov, Morozov, Tereshenko, Jemelin ja Nikulin.\"",
    "\"Ja nyt alkavat Suomen pelaajat muistuttaa niit\u00e4 kuuluisia vanhoja miehi\u00e4, jotka j\u00e4nnitt\u00e4v\u00e4t p\u00e4\u00e4sev\u00e4tk\u00f6 saatille.\"",
    "\"Ja nyt p\u00e4\u00e4see suomipoika h\u00f6yl\u00e4\u00e4m\u00e4\u00e4n.\"",
    "\"Ja nyt se kyll\u00e4 kutittaisi alavatsaa jos t\u00e4st\u00e4 leijonamiehist\u00f6 pystyisi sen maalin tekem\u00e4\u00e4n.\"",
    "\"Ja nyt sen t\u00e4ytyy tulla..tuleeko se t\u00e4st\u00e4... TULEE!\"",
    "\"Ja nyt sitten ne kuuluisat verkot t\u00f6tter\u00f6lle. (Suomen 5-3 ylivoima)\"",
    "\"Ja pitk\u00e4kiekko tulee... jaa eip\u00e4s tulekaan. Saksalaispelaaja olisi n\u00e4k\u00f6j\u00e4\u00e4n voinut ottaa sen. No, n\u00e4kemys se on tuokin.\"",
    "\"Ja punakone juoksee ymp\u00e4ri kentt\u00e4\u00e4. (Suomi py\u00f6ritt\u00e4\u00e4 kiekkoa ymp\u00e4ri Ven\u00e4j\u00e4n aluetta)\"",
    "\"Ja savolainen n\u00e4ytt\u00e4\u00e4, ett\u00e4 kalakukkoa kun puree ja k\u00e4y v\u00e4lill\u00e4 Kallavedess\u00e4 j\u00e4iss\u00e4 uimassa niin siell\u00e4 lep\u00e4\u00e4. (Sami Kapanen tekee maalin USA:ta vastaan)\"",
    "\"Ja se on se kuuluisa hellurei ja kiekko on h\u00e4kiss\u00e4!\"",
    "\"Ja siella kuuluu Kalinkan kuudes s\u00e4keist\u00f6 v\u00e4\u00e4rinp\u00e4in\"",
    "\"Ja siell\u00e4 alkaa ven\u00e4l\u00e4iskannattajilla n\u00e4kym\u00e4\u00e4n jo punaa nen\u00e4ss\u00e4. Siihen on kaksi vaihtoehtoa. Joko siell\u00e4 on kylm\u00e4 tai sitten...kaamea h\u00e4t\u00e4.\"",
    "\"Ja siell\u00e4 heilahtaa Vehasen k\u00e4si, kuin Kobran isku!\"",
    "\"Ja siell\u00e4 n\u00e4ytet\u00e4\u00e4n miten tehd\u00e4\u00e4n Tomas Kaberlesta s\u00e4mpyl\u00e4\u00e4.\"",
    "\"Ja siell\u00e4 on viel\u00e4 on viel\u00e4&#160;? [kandalaispelaaja] joka haluaa syleill\u00e4 it\u00e4ist\u00e4 naapuria. Siis SUOMEN it\u00e4ist\u00e4 naapuria.\"",
    "\"Ja siell\u00e4 parhaillaan Jarkko Ruutu kertoo tuomarille mit\u00e4 on sy\u00f6nyt aamupalaksi... Pekonia, 2 paistettua kananmunaa, jogurttia, viiniryp\u00e4leit\u00e4, lasi omenamehua, p\u00e4\u00e4lle 6 lasia maitoa. Kaikkea se suomipelaaja onkin vet\u00e4nyt.\"",
    "\"Ja siell\u00e4 pojat pelaavat v\u00e4h\u00e4n vaarallista peli\u00e4, on se harmin paikka ett\u00e4 joillakin nousee t\u00e4m\u00e4 neste v\u00e4h\u00e4n v\u00e4\u00e4r\u00e4\u00e4n p\u00e4\u00e4h\u00e4n. [Yleis\u00f6st\u00e4 heiteltiin kolikkoja j\u00e4\u00e4lle]\"",
    "\"Ja sielt\u00e4 alkaa valkoinen vy\u00f6ry tulla.\"",
    "\"Ja sielt\u00e4 sitten kylm\u00e4n viile\u00e4sti Kim Hirschovits n\u00e4ytt\u00e4\u00e4, ett\u00e4 t\u00e4ss\u00e4 on v\u00e4h\u00e4n sellaista - voisiko sanoa - Hollywood-meininki\u00e4!\"",
    "\"Ja sielt\u00e4 tulee kapellimestari itse (Koivu) johtamaan t\u00e4t\u00e4 aariaa. T\u00e4m\u00e4 on aaria oopperasta.. en sano mist\u00e4 oopperasta. Kohta sanon jos kiekko on h\u00e4kiss\u00e4.\"",
    "\"Ja sielt\u00e4k\u00f6 tulee nyt Suomen maalii!? TULEE! Suomi menee loppuotteluun! Tulee, sielt\u00e4 tulee!\"",
    "\"Ja siin\u00e4 Davidsson j\u00e4\u00e4 j\u00e4lkeen kuin vanha resiina.\"",
    "\"Ja siin\u00e4 Fernholm, numero 5, on t\u00e4llainen, voisiko sanoa, v\u00e4h\u00e4n kankeahko poika\"",
    "\"Ja siin\u00e4 kiekko osuu Lassilan puhelimeen, ja samantien sitten seuraava tilanne jo. Keskus oli kuitenkin paikalla Teemu Lassilalla ja sielt\u00e4 kuului se tuttu \u00e4\u00e4ni: puhelimessa - hetkinen, yhdist\u00e4n.\"",
    "\"Ja siin\u00e4 oli sellainen taklaus ett\u00e4 ven\u00e4l\u00e4isen puhelinnumerot unohtuvat kolmeksi viikoksi\"",
    "\"Ja siin\u00e4 tulee ven\u00e4l\u00e4israngaistus. Katsotaan nyt tuleeko se ven\u00e4j\u00e4lle vai saksalle. (Saksan hy\u00f6kk\u00e4yksen j\u00e4lkitilanne Ven\u00e4j\u00e4n maalilla)\"",
    "\"Ja siit\u00e4 tulee pitk\u00e4 kiekko... eip\u00e4s tulekkaan, koska Suomi on ylivoimalla... tulipahan tuokin sitten sanottua.\"",
    "\"Ja sitten l\u00e4htee Korpikoski Maata kiert\u00e4v\u00e4lle radalle!\"",
    "\"Ja sitten p\u00f6llytt\u00e4m\u00e4\u00e4n, seh\u00e4n se t\u00e4m\u00e4n pelin henki on.\"",
    "\"Ja taas siell\u00e4 alkoi Muppet Show py\u00f6ri\u00e4. (Suomi-Ruotsi-loppuottelu)\"",
    "\"Ja taas vied\u00e4\u00e4n norsua keskikent\u00e4lle. (T\u0161ekki purkaa)\"",
    "\"Ja tuomarit katsovat vieress\u00e4: pid\u00e4 nyt sitten kiinni kun hyv\u00e4 ote on kerran. (Slovakialaispelaaja pit\u00e4\u00e4 suomalaisesta kahdella k\u00e4dell\u00e4 kiinni j\u00e4\u00e4hyn arvoisesti.)\"",
    "\"Ja t\u00e4m\u00e4 on elokuvasta Elvis has left the building. (Elvikseksi pukeutunut mies n\u00e4kyy katsomossa Suomi-Slovakia -ottelun aikana)\"",
    "\"Ja t\u00e4m\u00e4 tosiaan t\u00e4m\u00e4 tilan antaminen T\u0161ekille on sama melkein kuin itsens\u00e4 hirtt\u00e4isi.\"",
    "\"Ja t\u00e4st\u00e4 ilmeest\u00e4 on luettavissa ven\u00e4j\u00e4nkieliset sanat 'voi itku'\"",
    "\"Ja vaikka siell\u00e4 Sami Kapasta leivottiin maalin kulmalla niin, ett\u00e4 miehest\u00e4 meinaa tulla torttua, niin suomalaiset kaivavat kiekon v\u00e4kisin sinne maalinedustalle ja tekev\u00e4t 3-0.\"",
    "\"Ja ven\u00e4l\u00e4isk\u00e4si\u00e4 on pystyss\u00e4 kuin politbyroon aamukokouksessa - Puheenvuoroja, puheenvuoroja.\"",
    "\"Ja yleis\u00f6 el\u00e4\u00e4 Jubileinissa, sit\u00e4 on tullut koko ajan lis\u00e4\u00e4, onko suomalaiskannattajajoukko her\u00e4nnyt vasta liian my\u00f6h\u00e4\u00e4n t\u00e4n\u00e4\u00e4n, peli alkoi paikallista aikaa puoli viidelt\u00e4, pit\u00e4\u00e4 menn\u00e4 ajoissa nukkumaan ett\u00e4 ehtii halliin katsomaan peli\u00e4, ei t\u00e4m\u00e4 mik\u00e4\u00e4n turistimatka ole!\"",
    "\"Jaaha ja kuva k\u00e4y v\u00e4lill\u00e4 kauhujen kammiossakin. (kuva k\u00e4y selostamossa)\"",
    "\"Jagr liukuu sinne kuin aave punaisissa housuissaan.\"",
    "\"Jakub Klepis, 1-0, kannu odottaa. Tomas Rolinek, 2-0, kannu odottaa.\"",
    "\"Janne Niskala n\u00e4ytt\u00e4\u00e4 ett\u00e4 pist\u00e4k\u00e4\u00e4 pojat t\u00e4nne vain laattaa niin min\u00e4 p\u00e4r\u00e4yt\u00e4n menem\u00e4\u00e4n!\"",
    "\"Jarkko Immonen on sit\u00e4 mielt\u00e4 ett\u00e4 't\u00e4\u00e4lt\u00e4 nyt ei ainakaan tulla sis\u00e4\u00e4n!'\"",
    "\"Jarkko Immonen, Mikael Granlund. Ja n\u00e4ill\u00e4 pehmeill\u00e4, unelmak\u00e4sill\u00e4 h\u00e4n laittaa l\u00e4tyn siihen, l\u00e4ps\u00e4ytt\u00e4\u00e4 Immosen pojalle siihen, ja Immonen takoo h\u00e4kkiin niin ett\u00e4 Barulinin takana se ikuinen, kuuluisa helin\u00e4 paukkuu!\"",
    "\"Jarkko Ruutu n\u00e4ytt\u00e4\u00e4 siin\u00e4, ett\u00e4 vanhana pes\u00e4palloilijana t\u00e4llainenkin homma toimii ja pys\u00e4ytt\u00e4\u00e4 kiekon. (Ruutu ottaa sy\u00f6ksykopin saksalaispelaajan sy\u00f6t\u00f6st\u00e4.)\"",
    "\"Jeff Petry siin\u00e4 ihmettelee, ett\u00e4 miss\u00e4 maailmanpy\u00f6r\u00e4ss\u00e4 t\u00e4ss\u00e4 ollaan? Itse en uskalla sinne menn\u00e4, en my\u00f6sk\u00e4\u00e4n lent\u00e4viin mattoihin. Ainoa, mihin uskaltaa on kummitusjuna, mutta \u00e4iti ei en\u00e4\u00e4 p\u00e4\u00e4st\u00e4 sinnek\u00e4\u00e4n.\"",
    "\"Jevgeni Artjuhin tulee siin\u00e4 kuin se kuuluisa telaketjutraktori.\"",
    "\"Jimmie Ericsson on siin\u00e4 kuin uimakoulussa (ruotsalaispelaajan heitt\u00e4ytyess\u00e4 kiekon eteen)\"",
    "\"Jokinen pelaa ilman mailaa, Peltonen ilman Hampaita.\"",
    "\"Jokinen siirt\u00e4\u00e4... Jokinen siirt\u00e4\u00e4 kiekon Ven\u00e4j\u00e4n maaliin!\"",
    "\"Jokisen Jussi viel\u00e4 mietti sillon kuka vaihtaa vaipat\"",
    "\"Jokohan sielt\u00e4 l\u00e4htisi ruletti py\u00f6rim\u00e4\u00e4n, ainakin siell\u00e4 py\u00f6rii Pihlstr\u00f6m.\"",
    "\"Joku voisi sanoa, ett\u00e4 siin\u00e4h\u00e4n kaatuilet. (Ven\u00e4l\u00e4ispelaaja kaatuu heppoisesti j\u00e4\u00e4npintaan)\"",
    "\"Joo, thirteen. Sellaista pelaaja ei olekaan kuin kolmetoista Suomen joukkueella. Arvopa uudelleen nyt viel\u00e4. Arvo uudelleen, ei l\u00f6ydy sellaista pelaajaa.\"",
    "\"Jos kent\u00e4ll\u00e4 olisi kaksi Charaa, silloin Pihlstr\u00f6mkin p\u00e4\u00e4sisi haarojen v\u00e4list\u00e4.\"",
    "\"Jos oltaisiin ampumahiihtokisoissa niin Heikki Ikola voisi sanoa, ett\u00e4 Pannaan pari napsua oikealla.\"",
    "\"Jos se olisi ollut vanha r\u00e4ttisitikka, olisi kaasupoljin mennyt pohjasta l\u00e4pi.\"",
    "\"Jos teit\u00e4 j\u00e4i h\u00e4iritsem\u00e4\u00e4n, millainen on entisen neidon ajatus, niin palaamme siihen my\u00f6hemm\u00e4ss\u00e4 l\u00e4hetyksess\u00e4.\"",
    "\"J\u00e4\u00e4kiekkohistorian erikoisin tilanne; Suomella on yksi pelaaja j\u00e4\u00e4hyll\u00e4 ja Kanadalla kaksi. Siit\u00e4 huolimatta pelataan viidell\u00e4 viitt\u00e4 vastaan.\"",
    "\"Kaksi sekuntia riitt\u00e4\u00e4 vaikka kuussa k\u00e4ymiseen\"",
    "\"Kapanen py\u00f6rii kuin v\u00e4kk\u00e4r\u00e4\"",
    "\"Kapanen, P\u00e4rssinen ja Hentunen ovat MM-kisoja ajatellen valmis viisikko\"",
    "\"Katsokaa mit\u00e4 Fernholm tekee? Voi \u00e4iti sent\u00e4\u00e4n, kaveri tulee p\u00e4\u00e4lle, sitten tulee Komarov, sitten tulee Aaltonen, ja sitten tulee PAM, ja sitten tulee 3-1 Suomelle!\"",
    "\"Katsokaa nyt mit\u00e4 tekee Antti Pihlstr\u00f6m! N\u00e4\u00e4\u00e4in, h\u00e4n katselee siin\u00e4 kaikessa rauhassa kun kiekko lipuu sielt\u00e4 jalkojen v\u00e4list\u00e4, tuolla tavalla noin, ja sitten Nikulin pist\u00e4\u00e4 kiekon ohi Petri Vehasen.\"",
    "\"Katsokaa t\u00e4t\u00e4 meteli\u00e4!\"",
    "\"Katsokaa viel\u00e4 uudelleen. Siit\u00e4 t\u00e4m\u00e4 taklaus, siit\u00e4 kiekon riisto ja sitten spurtti maalille ja PUM PUM PUM PUM. Ja siell\u00e4 on!\"",
    "\"Katsokaan uudelleen Hirschovits mitk\u00e4 leipomiset! Ja t\u00e4m\u00e4n leipomisen j\u00e4lkeen torttu on valmis! (Suomen voitto rangaistuslaukauksissa Tsekki\u00e4 vastaan)\"",
    "\"Kauneuskilpailut ovatkin sitten sellaisia kilpailuja, ett\u00e4 ne k\u00e4yd\u00e4\u00e4n ihan eri estradeilla. Ja niihin ei n\u00e4ill\u00e4 joukkueilla ole asiaa. Eik\u00e4 my\u00f6sk\u00e4\u00e4n minulla. Varsinkaan minulla.\"",
    "\"Keltaisella liikennevalolla siell\u00e4 Valko-Ven\u00e4j\u00e4n puolustus py\u00f6rii, kun Hagman ajaa maalille.\"",
    "\"Kest\u00e4\u00e4k\u00f6 kolmen kruunun kurssi vai alkaako euro painaa? Markoista on jo luovuttu...\"",
    "\"Kiekko Hahlia suoraan...sinne.\"",
    "\"Kiekko on siell\u00e4 reunuksessa, jota Lind kuljettaa k\u00e4dell\u00e4\u00e4n niin kuin pit\u00e4\u00e4kin\"",
    "\"Kolme puoliv\u00e4lier\u00e4\u00e4 viimeisin\u00e4 vuosina. Suomi on niist\u00e4 voittanut kaksi, Yhdysvallat yhden. Nyt on tulossa nelj\u00e4s voitto. (USA - Suomi -puoliv\u00e4lier\u00e4ottelu, jossa Jesse Joensuu teki voittomaalin 9 sekuntia ennen p\u00e4\u00e4t\u00f6ssummeria)\"",
    "\"Kolme sekuntia aikaa, siin\u00e4 ajassa rakennetaan melkein Rooma.\"",
    "\"Komarov pystyy tarvittaessa puhumaan kent\u00e4ll\u00e4 vaikka seitsem\u00e4\u00e4toista eri kielt\u00e4.\"",
    "\"Komarovhan on siit\u00e4 oiva pelaaja, ett\u00e4 h\u00e4n puhuu tarvittaessa seitsem\u00e4\u00e4toista eri kielt\u00e4.\"",
    "\"Kova on vy\u00f6ry punakoneen kotikent\u00e4ll\u00e4!\"",
    "\"Kovalchuk on menett\u00e4nyt kiekon keskialueella jo kaksi kertaa ja siit\u00e4 tulee tukkap\u00f6lly\u00e4.\"",
    "\"Kruunun kurssi romahtaa\"",
    "\"Kun 115 kiloa osuu saksalaiseen, niin t\u00e4hti\u00e4 n\u00e4kyy.\"",
    "\"Kun Koivun mela heiluu, silloin peli on reiluu.\"",
    "\"Kun kaverilla on kerta noin paljon asiaa, nyt tarvittaisiin Komarov melkein tulkiksi(Ven\u00e4j\u00e4n pelaajalla oli paljon asiaa. Ei ehk\u00e4 ihan sanatarkasti mennyt n\u00e4in.)\"",
    "\"Kun muistetaan ett\u00e4 t\u00e4m\u00e4 on kuudes kahden minuutin rangaistus, niin t\u00e4llaiseen m\u00e4\u00e4r\u00e4\u00e4n rangaistuksia Suomella ei ole mit\u00e4\u00e4n mahdollisuuksia ottaa n\u00e4iss\u00e4 jatko-otteluissa. Muuten k\u00e4y kuin entiselle miehelle naapurin aitassa. Miten siell\u00e4 sitten k\u00e4vi, sen voitte lukea muistelmistani, jotka ilmestyv\u00e4t vuonna 2087.\"",
    "\"Kuten huomaatte, n\u00e4k\u00f6, kuulo ja muisti ovat pian menossa.\"",
    "\"Kyll\u00e4 Ven\u00e4jall\u00e4kin ovat palkeet sen verran tiukalla, ett\u00e4 t\u00e4st\u00e4 saadaan viel\u00e4 kuuma ottelu.\"",
    "\"Kyll\u00e4 nyt alkaa vaahteralehden ripustuksissa olla jotain ongelmia\"",
    "\"Kyll\u00e4 nyt kumpikin tarjoilee toiselle kiekkoa: mene ja tee siit\u00e4\"",
    "\"Kyll\u00e4 on Slovenian hy\u00f6kk\u00e4yksetkin ollut kuin entisen miehen k\u00e4ynnit alakerran piialla... eli v\u00e4hiss\u00e4\"",
    "\"Kyll\u00e4 pojilta on j\u00e4\u00e4nyt vitanova sy\u00f6m\u00e4tt\u00e4 monen viikon edest\u00e4.\"",
    "\"Kyll\u00e4 sanon suoraan, ett\u00e4 kyll\u00e4 Suonenjoen mammat t\u00e4n\u00e4 vuonna ker\u00e4\u00e4v\u00e4t mansikkaa, kyll\u00e4 kun Pakarinen tulee kotiseudulle k\u00e4ym\u00e4\u00e4n!\"",
    "\"Kyll\u00e4 siell\u00e4 maalejakin tulee kun ruvetaan pelaamaan. (Kanadan 5-2 maali)\"",
    "\"Kyll\u00e4 siin\u00e4 T\u0161ekin puolustus aukeaa kuin homehtunut s\u00e4ilykepurkki.\"",
    "\"Kyll\u00e4 t\u00e4m\u00e4 oli hirrrvitt\u00e4v\u00e4n ihana peli!\"",
    "\"Kylm\u00e4n viile\u00e4sti Ottawan mies tulee j\u00e4lleen... ja saa n\u00e4hd\u00e4 viel\u00e4k\u00f6 h\u00e4n voi onnistua siin\u00e4... OONNISTUU!\"",
    "\"Kyseess\u00e4 ovat vain VPK:n vanhat letkut, jotka ruiskivat v\u00e4h\u00e4n sinne sun t\u00e4nne.\"",
    "\"K\u00e4det k\u00e4yv\u00e4t, kuin entisell\u00e4 niittokoneen kuljettajalla.\"",
    "\"K\u00e4det ovat pystyss\u00e4 kuin Paavilla!\"",
    "\"Lapset kotona pist\u00e4k\u00e4\u00e4 silm\u00e4t kiinni\"",
    "\"Leksa nakuttaa niin ett\u00e4 h\u00e4kki narisee. (Komarovin maali USA:a vastaan)\"",
    "\"Loistava taistelu jatkoajalla, \u00e4kkikuolemamaalilla ja kuka sen sinne ruuvasi sitten, mit\u00e4s v\u00e4li\u00e4 sill\u00e4 on.\"",
    "\"Lordi kakkonen poistuu takavasemmalle!\"",
    "\"Luukku k\u00e4y kuin aikoinaan Moskovan kisoissa kun keih\u00e4st\u00e4 heitettiin.\"",
    "\"L\u00e4mp\u00f6 kiukaassa alkaa nousta. Onko se jatkuval\u00e4mmitteinen kiuas vai puukiuas, se n\u00e4hd\u00e4\u00e4n seuraavien hetkien aikana.\"",
    "\"Maestro Jagr, p\u00e4\u00e4 on pipi niska on pipi ja tukkakin saattaa v\u00e4h\u00e4n olla pipi.\"",
    "\"Malkin leipoo .. pit\u00e4\u00e4.\"",
    "\"Mikael Granlund, koko Bratislavan keisari. T\u00e4ss\u00e4 saman tien muuttuu koko Slovakia hetkeksi kuningaskunnaksi.\"",
    "\"Mike Komisarek on kuten nimest\u00e4kin voi p\u00e4\u00e4tell\u00e4, t\u00e4llainen komisario-tyyppinen pelaaja.\"",
    "\"Minusta aika hyvin vappuun sopiva kaksikko Baluska, Olenin. Toinen tarkoittaa suomeksi vappunaamaria ja toinen vappunen\u00e4\u00e4. Katsokaa sanakirjasta kumpi tarkoittaa kumpaa.\"",
    "\"Min\u00e4 olen ollut talonmiehen\u00e4 Luganossa!\"",
    "\"Min\u00e4 olen sanoituksen amat\u00f6\u00f6ri, mutta olihan siin\u00e4 jotain\"",
    "\"Muistan tosiaan silloin 1900-luvun alkupuolella, kun olin Don Tamin kanssa katsomassa mustavalkoelokuvia. En tied\u00e4 muistaako Tami. Siit\u00e4 on niin pitk\u00e4 aika, ett\u00e4 voi voi sent\u00e4\u00e4n.\"",
    "\"Mutta j\u00e4\u00e4miehet tulevat kaukaa Pohjolasta! Heid\u00e4n siniset kyp\u00e4r\u00e4ns\u00e4 seurailevat kylm\u00e4n viilein\u00e4 tilannetta, kun T\u0161ekki vy\u00f6ryy.\"",
    "\"Nauttikaa! Ihailkaa! Huutakaa kotona!\"",
    "\"Niin, eik\u00f6s se sadan prosentin ylivoima ole ihan kohtuullinen, kun nyky\u00e4\u00e4n maalit tehd\u00e4\u00e4n ylivoimalla sadallakahdellakymmenell\u00e4 prosentilla.\"",
    "\"No niin, sitten tulee Iso-Hannes estradille ja siell\u00e4 hymy huulessa on Suomen valmennusjohtokin. Iso-Hannes voisi liipaista vaikka kunnon l\u00e4m\u00e4rin siit\u00e4 nyt ett\u00e4 saadaan v\u00e4h\u00e4n viihdykett\u00e4 peliin.\"",
    "\"Noin l\u00e4hell\u00e4 se 3-0 oli. Ei siis todellisuudessa kovinkaan l\u00e4hell\u00e4.\"",
    "\"Noniin, ja t\u00e4st\u00e4 rakastavaisten toiseen n\u00e4yt\u00f6kseen. Puitteet on t\u00e4nne luonut kansainv\u00e4linen j\u00e4\u00e4kiekkoliitto, libreton ovat rakentaneet Jalonen ja M\u00e5rts, ja sitten p\u00e4\u00e4osia esitt\u00e4v\u00e4t Leijonat ja Ruotsin maajoukkue. On siin\u00e4 hienot puitteet! (finaalin toisen er\u00e4n alkaessa)\"",
    "\"Norrena juttelee siin\u00e4 mukavia. Sanoo todenn\u00e4koisesti p\u00e5 svenska 'Tule kev\u00e4\u00e4ll\u00e4 saaristoon kalaan, siell\u00e4 on mukavaa'.\"",
    "\"Norrena sanoo, ett\u00e4 t\u00e4nnep\u00e4in ei kannata nyt laukoa, ne pysyv\u00e4t kaikki t\u00e4\u00e4ll\u00e4\"",
    "\"Nouseeko punainen j\u00e4ttil\u00e4iskarhu sillasta yl\u00f6s?\"",
    "\"Nummelinin laulu laulaa sielt\u00e4 viivalta iloista s\u00e4velt\u00e4 ajassa 47.06. Vaihtakaa pojat lis\u00e4\u00e4 mailoja...\"",
    "\"Nyt Rintanen ja SUORAAN lapaan Ray Whitney ja Sulander nyt pit\u00e4\u00e4 Suomea pystyss\u00e4. Kyll\u00e4 nyt t\u00e4ytyy sanoa miehille, jo kyll\u00e4 nyt, ett\u00e4 nyt kannattaa hommataa taikalasit p\u00e4\u00e4h\u00e4n v\u00e4hitellen ja katsoa, kun siell\u00e4 on valkopaitaisia ja punapaitaisia miehi\u00e4 kent\u00e4ll\u00e4, niin nyt kannattaa sy\u00f6tt\u00e4\u00e4 valkopaitaisille.\"",
    "\"Nyt Vehanen, pist\u00e4h\u00e4n puhelin siihen toimintaan ett\u00e4 keskus varmasti kuulee.\"",
    "\"Nyt kannattaisi v\u00e4hent\u00e4\u00e4 tuota omien pelaajen rusikoimista ja laittaa sit\u00e4 kiekkoa Hnilican arkoihin paikkoihin.\"",
    "\"Nyt on kyll\u00e4 sellainen py\u00f6ritys Ruotsilla ollut viimeiset puolitoista minuuttia, ett\u00e4 v\u00e4hitellen pit\u00e4\u00e4 laittaa kylttej\u00e4, ett\u00e4 mihin saksalaispelaajien pit\u00e4\u00e4 menn\u00e4.\"",
    "\"Nyt on se kuuluisa pupu p\u00f6ksyss\u00e4. Sit\u00e4kin on monta kertaa oikein porukassa mietitty ett\u00e4 mit\u00e4 se mahtaa tarkoittaa, kun se pupu on siell\u00e4 p\u00f6ksyss\u00e4.\"",
    "\"Nyt pist\u00e4k\u00e4\u00e4 pojat ralli p\u00e4\u00e4lle n\u00e4in, voisiko sanoa, maanantaip\u00e4iv\u00e4n kunniaksi.\"",
    "\"Nyt pit\u00e4isi l\u00f6yt\u00e4\u00e4 niit\u00e4 kuuluisia pehmeit\u00e4 k\u00e4si\u00e4. Mist\u00e4h\u00e4n niit\u00e4 Ossille (V\u00e4\u00e4n\u00e4nen) saataisiin?\"",
    "\"Nyt se on kerrasta poikki sanon suoraan sen. (Tanska - Latvia-ottelun rangaistuslaukauskilpailussa)\"",
    "\"Nyt se on matala. Nyt se on vihainen. Nyt se on tuima.\"",
    "\"Nyt tsekkipelaajat jo l\u00e4hes kuljettavat kiekkoa maaliin v\u00e4h\u00e4n punakonemaiseen meininkiin. Nyt vain punakone on Tsekki eik\u00e4 suinkaan Ven\u00e4j\u00e4 tai pikemminkin Neuvostoliitto, jolla totuttiin siihen, ett\u00e4 maali ei ole n\u00e4tti, jossei sit\u00e4 ole tehty tyhj\u00e4\u00e4n maaliin.\"",
    "\"Nyt t\u00e4r\u00e4ht\u00e4\u00e4 Milwaukeen puolustajan maila niin, ett\u00e4 v\u00e4rin\u00e4 kuuluu Halifaxin naapurikuntaan asti!\"",
    "\"Nyt t\u00e4ytyy sanoa pojat, ett\u00e4 'puhelimessa, tuttiritari t\u00e4\u00e4ll\u00e4'\"",
    "\"Nyt voi k\u00e4yd\u00e4 kysym\u00e4ss\u00e4 Kiprusoffilta Onko kylm\u00e4? Onko kylm\u00e4?\"",
    "\"Nyth\u00e4n t\u00e4st\u00e4 pelist\u00e4 tulee, niin kuin pit\u00e4\u00e4kin, avoimien ovien p\u00e4iv\u00e4.\"",
    "\"N\u00e4in n\u00e4ytt\u00e4\u00e4 Janne Vanne Massehaven! Laukaus tulee Timoselta viivalla ja Saku Koivu on k\u00e4rpp\u00e4n\u00e4\u00e4 paikalla ja Suomi menee t\u00e4ll\u00e4 maalilla 3-0 johtoon! (Saku Koivun pomputettua Kimmo Timosen laukauksen maaliin Ven\u00e4j\u00e4\u00e4 vastaan.)\"",
    "\"N\u00e4yt\u00e4h\u00e4n Tero meille, millaista on kunnon pohjalainen pullistelu.\"",
    "\"OHOIJOI! Nostakaa k\u00e4det yl\u00f6s kotikatsomoissa, t\u00e4ss\u00e4 on mies joka laittaa sellaisen rankkarin pes\u00e4\u00e4n ett\u00e4 alta pois. H\u00e4n vie t\u00e4ysin Endrasin muualle, toiselle kent\u00e4lle. (Mikael Granlundin rankkari Saksaa vastaan)\"",
    "\"OIIII! MIK\u00c4 VETO! OIII MIK\u00c4 VETO KOLMELLA PELAAJALLA! (Sami Salon maali puoliv\u00e4lier\u00e4ss\u00e4 Yhdysvaltoja vastaan kolmella pelaajalla.)\"",
    "\"OIIJOIJOIJOIJOIJOIJOIJOIJOI! Tulee sellainen maali ett\u00e4 nyt t\u00e4ytyy kyll\u00e4 pist\u00e4\u00e4 jatsiksi kohta. (Immosen iskiess\u00e4 3-0 -maalin v\u00e4lier\u00e4ss\u00e4 Ven\u00e4j\u00e4\u00e4 vastaan)\"",
    "\"Oijoi kun on hunajaa! T\u00e4m\u00e4 tekee kyll\u00e4, t\u00e4m\u00e4 tekee aikalailla j\u00f6kyl\u00e4\u00e4 paikkaa!\"",
    "\"Oijoi, oijoi sanoi Kyll\u00f6sen Mattikin aikoinaan.\"",
    "\"Oijoi, t\u00e4m\u00e4 on juuri sit\u00e4, mit\u00e4 Esa Tikkanen kyselee aina; ett\u00e4 h\u00e4n toivoisi ett\u00e4 ratkaisumaali menisi Wayne Gretzkyn takapuolesta h\u00e4kkiin. Nyt se menee Dennis Endrasin takapuolesta h\u00e4kkiin.\"",
    "\"On tainnut poppamiehemme taikoa pukutiloissa Suomen orkesterin uuteen vireeseen.\"",
    "\"Onko se Pihlstr\u00f6m joka siell\u00e4 viimeisen\u00e4 rrrrooouhii kiekon maaliin\"",
    "\"Onko todella niin, ett\u00e4 Vlasak ei sielt\u00e4 l\u00e4hde rangaistusaitioon. Sinne l\u00e4htee nyt Libor Prochazka. No, arvotaan nyt joku sinne, sama se on, kuka sinne l\u00e4htee. H\u00e4nh\u00e4n seisoi kuitenkin kent\u00e4ll\u00e4 silloin.\"",
    "\"Painetaan v\u00e4h\u00e4n yli sanoja taas, ett\u00e4 joku saa siit\u00e4 herneit\u00e4 housuihinsa\"",
    "\"Painikaa, v\u00e4\u00e4nt\u00e4k\u00e4\u00e4, tehk\u00e4\u00e4 kaikkea mit\u00e4 laki sallii.\"",
    "\"Peli kulkee kuin entisen teinipojan unelma.\"",
    "\"Peltonen, Koivu, Sel\u00e4nne, tuo vanha kunnon hy\u00f6kk\u00e4yskaksikkomme.\"",
    "\"Pihlstr\u00f6m on v\u00e4h\u00e4n erilainen kun meik\u00e4l\u00e4isen her\u00e4tyskello, joka pys\u00e4htyy kaksi kertaa y\u00f6ss\u00e4. Joko se johtuu kellon huonosta kunnosta tai pattereista. En tied\u00e4 ihan varmasti kummasta.\"",
    "\"Pihlstr\u00f6mille on eilen illalla vaihdettu uudet paristot.\"",
    "\"Pihlstr\u00f6mill\u00e4 on kyll\u00e4 sellainen paristo p\u00f6ksyiss\u00e4\u00e4n jolla voisi valaista koko korttelin ja l\u00e4mmitt\u00e4\u00e4 35 saunaa.\"",
    "\"Pihlstr\u00f6min jalat k\u00e4yv\u00e4t siin\u00e4 kuin sill\u00e4 kuuluisalla entisell\u00e4 sinisell\u00e4 bussilla, jossa ei jalkoja ollut ollenkaan, mutta sen moottori oli hirmuisessa kunnossa, vaikka sill\u00e4 oli ajettu miljoonia kilometrej\u00e4\"",
    "\"Pikkuisen alkaa hellankoukku kuumentua siell\u00e4 Yhdysvaltalaisaitiossa.\"",
    "\"Pit\u00e4\u00e4 toivoa ett\u00e4 Granlundilla on kotona astianpesukone, ei noita kauniita k\u00e4si\u00e4 sovi tiskaamalla pilata.\"",
    "\"Puolustus levisi kuin kuuluisat juustovoileiv\u00e4t.\"",
    "\"Puolustus pelataan kebab-kioskille!\"",
    "\"P\u00e4\u00e4st\u00e4 \u00d6hlund jo irti, Lind on varattu mies. Lind tulee meik\u00e4l\u00e4isen kanssa tangomarkkinoille laulamaan kes\u00e4ll\u00e4. \u00c4l\u00e4 sin\u00e4 ota sit\u00e4 miest\u00e4 ollenkaan haltuusi.\"",
    "\"Rauhoitutaanpa nyt pojat ja katsotaan mit\u00e4 set\u00e4 tuomari antaa rangaistukseksi. Nyt kuulemiin t\u00e4\u00e4lt\u00e4 parvelta! (Kanada-Ven\u00e4j\u00e4-ottelun toisen er\u00e4n lopussa k\u00e4ydyn joukkotappelun p\u00e4\u00e4tteeksi)\"",
    "\"Ruotsalaiset sumputtavat siin\u00e4 viivan nyt niin, ett\u00e4 Kallio ei p\u00e4\u00e4se t\u00e4yteen vauhtiin\"",
    "\"Ruotsalaispelaajat py\u00f6riv\u00e4t siell\u00e4 kuin marionetit ymp\u00e4riins\u00e4.\"",
    "\"Ruotsalaistunarointia harrastaa siell\u00e4 Alexander Steel.\"",
    "\"Ruotsin maalivahtitilanne on viimevuosina parantunut niin paljon, ettei tarvitse en\u00e4\u00e4 Tommy Saloa k\u00e4rr\u00e4t\u00e4 h\u00e4kkiin.\"",
    "\"Saisi punalamppu kohta n\u00e4ytt\u00e4\u00e4 sit\u00e4 oikeaa v\u00e4ri\u00e4\"",
    "\"Saksalaiset pist\u00e4v\u00e4t siell\u00e4 perusahteria eteen. Seuraava kysymys varmaan kuuluu: mink\u00e4lainen on saksalainen perusahteri? K\u00e4yk\u00e4\u00e4 katsomassa. Kaikki tiedot l\u00f6ytyv\u00e4t nykyisin Internetist\u00e4.\"",
    "\"Saksalaispelaajat ovat aivan hukassa. Antakaa heille kompassi, etsik\u00e4\u00e4 uusi asema!\"",
    "\"Sanokaapa muuten, milloin viimeksi olette n\u00e4hneet Ven\u00e4j\u00e4n t\u00e4llaisessa tilanteessa, ett\u00e4 pelaajat heitt\u00e4v\u00e4t valmentajaa ilmaan... p\u00e4\u00e4asia tietenkin, ett\u00e4 ottavat h\u00e4net my\u00f6s kiinni.\"",
    "\"Saravo on nyt isin\u00e4(kime\u00e4sti)videolla.\"",
    "\"Saravolla on v\u00e4h\u00e4n vaippaihottumaa k\u00e4siss\u00e4!\"",
    "\"Sauna on laitettu l\u00e4mpi\u00e4m\u00e4\u00e4n, puita on ly\u00f6ty kamiinaan.\"",
    "\"Savolaiset naattii ennen laakasua, mutta siin\u00e4 ei Salminen kerennyt naattia kun piti jo laakasta\"",
    "\"Savolaisethan ovat tunnetusti kieroja, enk\u00e4 tarkoita sill\u00e4 sit\u00e4, ett\u00e4 Timosella on kierot silm\u00e4t.\"",
    "\"Se lepattaa, se lepattaa, se lepattaa, se lepattaa!\"",
    "\"Se oli sit\u00e4 aikaa, kun esiteltiin pelaajat niin esiteltiin katsojatkin\"",
    "\"Se on kuin Suonenjoen markkinoilla mansikkaa 3,20 litra, kun Myllys nappaa kiekon hanskaansa.\"",
    "\"Se on lopun alkua! T\u00e4m\u00e4 on ry\u00f6pytyst\u00e4! T\u00e4m\u00e4 on valtaisaa ry\u00f6pytyst\u00e4!\"",
    "\"Se on siin\u00e4!\"",
    "\"Se on sovittu illalla kioskilla ett\u00e4 sy\u00f6t\u00e4 mulle kun maali on tyhj\u00e4\"",
    "\"Se on varmaa, ett\u00e4 Suomen maalilla toimivat my\u00f6s siivoustoimenpiteet.\"",
    "\"Se tulee kuin salama kirkkaalta taivaalta\"",
    "\"Sekera toista kertaa t\u00e4ss\u00e4 ottelussa rangaistusaitioon ... *hiljaisuus* ... ja jos nyt ihan tarkkoja ollaan niin ensimm\u00e4ist\u00e4 kertaa. Ja kun j\u00e4\u00e4kiekosta on kysymys, niin t\u00e4ss\u00e4h\u00e4n t\u00e4ytyy olla \u00e4\u00e4\u00e4\u00e4rimm\u00e4isen tarkkana. T\u00e4\u00e4ll\u00e4 ei kuulkaa hymyill\u00e4, t\u00e4\u00e4ll\u00e4 ei lasketa leikki\u00e4. T\u00e4m\u00e4 on totista totta hamaan tappiin saakka. Ja jos joku hymyilee, niin siit\u00e4 seuraa RANGAISTUS.\"",
    "\"Sen verran kovaa trafiikkia on maalilla, ett\u00e4 t\u00e4m\u00e4 hoituu. Ruutu, Nummelin ja laukaus tulee.\"",
    "\"Seppo R\u00e4ty\u00e4 lainatakseni, Saksa on sellainen maa, jossa voi tapahtua kaikenlaista.\"",
    "\"Siell\u00e4 Hatcher leipoo Hagmania, ja voisi luulla, ett\u00e4 on sunnuntai ja leivotaan pullaa.\"",
    "\"Siell\u00e4 Jortikka viel\u00e4 miettii, mit\u00e4 ruotsalaisten ruokalistalla on. Min\u00e4 sen olen kuitenkin n\u00e4hnyt. Siell\u00e4 on kes\u00e4keittoa ja m\u00e4mmi\u00e4.\"",
    "\"Siell\u00e4 Seger laittaa ahteria peliin ja avaruus py\u00f6rii silmiss\u00e4.\"",
    "\"Siell\u00e4 ei ole yht\u00e4\u00e4n maskimiest\u00e4, siell\u00e4 on ainoastaan Granlund.\"",
    "\"Siell\u00e4 istui iso paha susi, Jevgeni Artjuhin. Mutta mit\u00e4 on tehnyt punahilkka? Punahilkalla on ollut ev\u00e4\u00e4t kunnossa. Punahilkka on tuonut ev\u00e4\u00e4t sinne kuuluisaan mummon tupaan ja pit\u00e4nyt ne siell\u00e4. Ja iso paha susi on kysynyt: Mit\u00e4 sinulla on pussissa? Mit\u00e4 sinulla on pussissa? Siell\u00e4 on kolme maalia pussissa t\u00e4ll\u00e4 hetkell\u00e4\"",
    "\"Siell\u00e4 kaveri ny\u00f6kyttelee, ett\u00e4 no joo, tulihan tuossa yritetty\u00e4 pikku kikkaa. (Granlundin siirrytty\u00e4 vaihtopenkille tehty\u00e4\u00e4n 1-0 -ilmaveivimaalin v\u00e4lier\u00e4ss\u00e4 Ven\u00e4j\u00e4\u00e4 vastaan)\"",
    "\"Siell\u00e4 oli sellaista pient\u00e4 yst\u00e4vyys-, yhteisty\u00f6-, ja avunantohenke\u00e4 Suomen maalilla.\"",
    "\"Siell\u00e4 on Kukkonen halailemassa valkoven\u00e4l\u00e4ist\u00e4 oikein is\u00e4nn\u00e4n ottein.\"",
    "\"Siell\u00e4 on Ruudulla sek\u00e4 Jokisella huuli auki. Jokisella ennemmin pusuhuuli.\"",
    "\"Siell\u00e4 on nyt sitten vuorostaan Vehanen saanut lommon huuleensa, mutta kuten tunnettua, n\u00e4m\u00e4 ovat sellaisia kosmeettisia haittoja, ja siit\u00e4 kasvaa sellainen oikeen, voisiko sanoa, suomalaiskansallinen pusuhuuli, joka n\u00e4in kotimaassa y\u00f6n hiljaisina hetkin\u00e4 noteerataan pelk\u00e4st\u00e4\u00e4n positiivisena asiana.\"",
    "\"Siell\u00e4 on ruuhkaa kuin Moskovan p\u00e4\u00e4rautatieasemalla (Valko-Ven\u00e4j\u00e4n maalin edess\u00e4 kasa pelaajia j\u00e4\u00e4n pinnalla)\"",
    "\"Sielt\u00e4 se heilahtaa kuin entisen miehen k\u00e4rp\u00e4spyydys.\"",
    "\"Sielt\u00e4 taitetaan nyt selk\u00e4ranka niin ett\u00e4 rusahtaa. (T\u0161ekin 1-0 maali 1. er\u00e4ss\u00e4 20 sekunnin pelin j\u00e4lkeen)\"",
    "\"Siin\u00e4 antaa Granlund, sanoisinko ett\u00e4, juniorin k\u00e4dest\u00e4 (taklaa ven\u00e4l\u00e4isen kumoon)\"",
    "\"Siin\u00e4 k\u00e4y Kukkosen k\u00e4det kuin entisell\u00e4 mateenpyyt\u00e4j\u00e4ll\u00e4.\"",
    "\"Siin\u00e4 meinasi tulla Joroisten h\u00e4r\u00e4st\u00e4 pihvi. Paikallinen pihvi.\"",
    "\"Siin\u00e4 n\u00e4kyy kuinka majakka ja per\u00e4vaunu kohtaavat laidassa. Ja Chara on se majakka.\"",
    "\"Siin\u00e4 ottelun nimi Lennart Petrell. Petrell oli siin\u00e4 hetken aikaa siin\u00e4 sitten - Ei muistanut ett\u00e4 Ruotsi pelaa keltaisessa peliasussa. (Kun Lennart Petrell taklasi ottelun p\u00e4\u00e4tuomaria vahingossa)\"",
    "\"Siin\u00e4 pelasi Robert Nilsson niin pehme\u00e4sti, ett\u00e4 sill\u00e4 ei p\u00e4\u00e4se ensitreffeill\u00e4 ulko-ovea pidemm\u00e4lle, jos noin helposti luovuttaa.\"",
    "\"Siin\u00e4 puhalletaan puolustajasta ohi niin ett\u00e4 tulee flunssa!\"",
    "\"Siin\u00e4h\u00e4n saattaa tulla kaverille kutsu Saksan vapaapainiliitosta. (Saksalaispelaaja kaataa kaksin k\u00e4sin suomalaispelaajan)\"",
    "\"Sinikeltainen vy\u00f6ry on tullut ja mennyt. Eli juna tuli, juna meni.\"",
    "\"Sitten taas juostaan, vaikka suurimmalla osalla n\u00e4ytt\u00e4isi olevan kuitenkin luistimet.\"",
    "\"Suomalaiset, jotka y\u00f6n pimeydess\u00e4 vaeltavat pitkin Suomen metsi\u00e4. Se on mielenkiintoista tuntea. Se on mielenkiintoista kokea. Se on mielenkiintoista n\u00e4hd\u00e4.\"",
    "\"Suomi iskee viiteeeeeeeeeeeeeeeeeen yhteen\"",
    "\"Suomi nautiskelee, namuttelee. T\u00e4m\u00e4 on kuin savolaisilta markkinoilta: siell\u00e4 naatitaan, naatitaan, naatitaan.\"",
    "\"Suomi on pelannut koko ottelun viidell\u00e4 ja puolella puolustajalla. (Antti-Jussi Niemi pelasi puolet v\u00e4hemm\u00e4n, kuin 5 muuta puolustajaa.)\"",
    "\"Suomi vie, naapuri vikisee, tosin vikin\u00e4 ei viel\u00e4 edes kuulu naapurikerrostaloon, saatikka sitten rivitaloalueelle.\"",
    "\"Taas alkaa, taas alkaa, taas alkaa, voi herranjestas sent\u00e4\u00e4n. T\u00e4st\u00e4 voisi jo k\u00e4ytt\u00e4\u00e4 nimityst\u00e4 naurettava. (Toinen joukkotappelu kolmannessa er\u00e4ss\u00e4)\"",
    "\"Taas tuli mainoskatko, amerikkailaisille varmasti hyv\u00e4\u00e4n aikaan.\"",
    "\"Tanskan puolustajaparina Kasper Jensen ja Jesper Jensen, mutta viel\u00e4 kuuluu kysymys; miss\u00e4 on Joonatan?\"",
    "\"Taputtakaa pojat Lepist\u00f6\u00e4 niin, ett\u00e4 siell\u00e4 paistaa melkein p\u00e4\u00e4nahka.\"",
    "\"Teemun k\u00e4det k\u00e4yv\u00e4t tuttuun tapaan niin kuin entisell\u00e4 kondukt\u00f6\u00f6rill\u00e4.\"",
    "\"Tervetuloa my\u00f6skin Antero-sed\u00e4n vastaanotolle. (Er\u00e4tauolla oli ollut Pasin maalivahtiklinikka)\"",
    "\"Tevetuloa t\u00e4nne yl\u00e4kerran vahakabinettiin. T\u00e4\u00e4ll\u00e4 ei riehuta vaan pysyt\u00e4\u00e4n rauhallisena, t\u00e4m\u00e4h\u00e4n on vain urheilukilpailu.\"",
    "\"Toivottavasti ei ole se sormi mik\u00e4 siell\u00e4 heiluu...\"",
    "\"Tsekin puolustus aukeaa kuin se kuuluisa Lusin suora!\"",
    "\"Tuo tekee sit\u00e4 kuuluisaa... nasuria.\"",
    "\"Tuurilla ne laivatkin seilaavat\"",
    "\"T\u00e4llaista peli\u00e4 ei ihan \u00e4kki\u00e4 tule mieleen, eik\u00e4 kyll\u00e4 tarvitse tullakaan...\"",
    "\"T\u00e4m\u00e4 kaveri ei ole mik\u00e4\u00e4n puul\u00e4mmitteinen kiuas.\"",
    "\"T\u00e4m\u00e4 on isku. Se ei ole isku vy\u00f6n alle. Se on isku maaliin!\"",
    "\"T\u00e4m\u00e4 on n\u00e4ytelm\u00e4st\u00e4 Seuraavan maalin j\u00e4lkeen.\"",
    "\"T\u00e4m\u00e4 vittaa siihen, ett\u00e4 koukut k\u00e4yv\u00e4t niin kuumana t\u00e4ll\u00e4 hetkell\u00e4, ett\u00e4 siin\u00e4 osan porukasta sormet ovat jo palaneet ja nyt eik\u00f6h\u00e4n polteta ne karrelle t\u00e4ss\u00e4 seuraavassa ylivoimassa.\"",
    "\"T\u00e4m\u00e4h\u00e4n alkaa muistuttaa niit\u00e4 kuuluisia vaaleja joissa luettiin Kekkonen. Kekkonen. Kekkonen. T\u00e4\u00e4ll\u00e4 on luettu 8 kertaa Kontiola. Ei lueta kaikkia, er\u00e4 loppuu.\"",
    "\"T\u00e4ss\u00e4 Tuomo Ruutu ja tottakai se kilahtaa tolppaan. -- Siell\u00e4 on miest\u00e4 kuin meren mutaa. (Tuomo Ruudun maaliyritys Ven\u00e4j\u00e4\u00e4 vastaan)\"",
    "\"T\u00e4ss\u00e4 on ratkaisun paikka... mit\u00e4 tekee St. Louis? No h\u00e4n tekee maalin.\"",
    "\"T\u00e4ss\u00e4 on v\u00e4h\u00e4n vauntia, kuin pohjalaisilla markkinoilla, jossa ajetaan kaikkea mik\u00e4 liikkuu.\"",
    "\"T\u00e4ss\u00e4 vaiheessa voisi melkein sanoa legendaariselle Junnu Vainion pojalle Ilelle, alahan Ile tehd\u00e4 sielt\u00e4 uutta laulua. T\u00e4ss\u00e4 voisivat olla ensimm\u00e4iset v\u00e4rssyt: Kuusitoista kes\u00e4\u00e4 m\u00e4 t\u00e4t\u00e4 himoitsin - sitten tuli p\u00e4iv\u00e4 toukokuun, Koivun, Immosen ja Granlundin. Pist\u00e4 siit\u00e4, pist\u00e4 Ile siit\u00e4 laulua liikkeelle.\"",
    "\"T\u00e4ytyy sanoa t\u00e4ss\u00e4, ett\u00e4 olen joutunut katsomaan koko ottelun selostamon edess\u00e4 olevaa ven\u00e4l\u00e4ismiest\u00e4, jonka paita on v\u00e4lill\u00e4 p\u00e4\u00e4ll\u00e4 ja pois ja jos ei oma kroppa ole ihan kuosissa, niin t\u00e4ll\u00e4 kaverilla se on ihan remontissa.\"",
    "\"T\u00e4\u00e4ll\u00e4 Houston, kuuleeko Bobby Ryan?\"",
    "\"T\u00e4\u00e4ll\u00e4 ollaan Moskovassa eli entisess\u00e4 Pietarissa... (???)\"",
    "\"T\u00e4\u00e4ll\u00e4 on ihan namikat sekaisin. Korviin tulee jotain englantilaista jalkapalloh\u00f6p\u00f6tyst\u00e4. Puhukaa edes Englannin liigasta. Muusta \u00e4lk\u00e4\u00e4 puhuko!\"",
    "\"T\u00e4\u00e4ll\u00e4 soi iloinen keskieurooppalainen rytmimusa, johon yhdymme mukaan. Aijaa, kukaan ei kuulemma haluakaan, eli emme yhdyk\u00e4\u00e4n.\"",
    "\"T\u00e4\u00e4ll\u00e4 yritt\u00e4\u00e4 Kaj Kunnas hyp\u00e4t\u00e4 kimppuun\"",
    "\"T\u0161ekill\u00e4 on v\u00e4\u00e4r\u00e4 lippu v\u00e4\u00e4r\u00e4\u00e4n junaan.\"",
    "\"Ugh, olen puhunut\"",
    "\"Ukrainalaiset ovat jo nyt heikoilla, vaikka vappuun on viel\u00e4 pari p\u00e4iv\u00e4\u00e4.\"",
    "\"Valtteri Filppula hiiipii sielt\u00e4 ja ly\u00f6 kiekon maaliin! (Suomi-Slovakia pronssiottelu)\"",
    "\"Varovasti pelaa Ven\u00e4j\u00e4n puolustus, ei uskalla p\u00f6kki\u00e4 eik\u00e4 t\u00f6kki\u00e4.\"",
    "\"Ven\u00e4j\u00e4 n\u00e4ytt\u00e4\u00e4 olevan unessa, mutta niinh\u00e4n niiden karhujen pit\u00e4\u00e4kin talvella olla. Tosin nyt on kev\u00e4t ja pikkuhiljaa pit\u00e4isi jo her\u00e4ill\u00e4.\"",
    "\"Ven\u00e4j\u00e4 tulee maalille ja tekee maalin.\"",
    "\"Vetoja tulee ja vetoja menee. Vetoja tulee ja vetoja menee. (Ven\u00e4j\u00e4n isketty\u00e4 6-1 osuman v\u00e4lier\u00e4ss\u00e4 Suomea vastaan)\"",
    "\"Vet\u00e4k\u00e4\u00e4, lauo Helminen lauo! EI VOI OIJOIJOIJOI. Kaksi sekuntia aikaa! Kaksi sekuntia aikaa! Ja Ven\u00e4j\u00e4 on ly\u00f6ty, Ven\u00e4j\u00e4 on ly\u00f6ty. Suomi tasoittaa kolmeen kolmeen, Jere Karalahti. Nyt saa itke\u00e4, nyt saa huutaa!\"",
    "\"Viktor Fasth on todettu my\u00f6skin tavalliseksi kuolevaiseksi t\u00e4ss\u00e4 ottelussa\"",
    "\"Voisihan siit\u00e4 laulunkin v\u00e4rk\u00e4t\u00e4: Voi Lasse, Lasse, mink\u00e4 teit! Ja onhan t\u00e4st\u00e4 ruotsalaisversiokin: Lasse, Lasse, liten...\"",
    "\"Vokoun kellahtaa sinne\"",
    "\"V\u00e4livaara pist\u00e4\u00e4 pelin py\u00f6rim\u00e4\u00e4n ja ruletti py\u00f6rii siell\u00e4, kuin konsanaan Las Vegasin illassa. Nyt ollaan kuuitenkin Bratislavan illassa ja siell\u00e4 py\u00f6rii t\u00e4ll\u00e4 hetkell\u00e4 Leijona-show.\"",
    "\"V\u00e4livaara tarjoaa siin\u00e4 viel\u00e4 ahteriakin per\u00e4\u00e4n, ja onnistuukin siin\u00e4\"",
    "\"V\u00e4\u00e4n\u00e4nen antaa oikeen is\u00e4n k\u00e4dest\u00e4. \u00c4l\u00e4 tule meid\u00e4n takapihalle. \u00c4l\u00e4k\u00e4 etupihalle\"",
    "\"Yleis\u00f6 huokailee t\u00e4\u00e4ll\u00e4 jo pelk\u00e4st\u00e4 my\u00f6t\u00e4tunnosta.\"",
    "\"Yleis\u00f6 nauttii ja savolaiset naattivat (Suomen 4-1-maalin j\u00e4lkeen Slovakia-ottelussa)\"",
    "\"Yl\u00f6nen-Eloranta pelaa yhteen ja toivottavasti pelaa my\u00f6skin puoli kahteen\""
]